<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Anatta-lakkhaṇa-sutta</title>
  <link href="../Styles/bottomnav.css" type="text/css" rel="stylesheet"/>
  <link href="../Styles/main.css" type="text/css" rel="stylesheet"/>
  <link href="../Styles/suttaref.css" type="text/css" rel="stylesheet"/>
</head>

<body>
  <h2><a style="font-style:normal;" href="schedule.xhtml">Anatta-lakkhaṇa-sutta</a><a id="anatta-lakkhana"></a></h2>

  <hr/>

  <p class="pali-leader">〈 Evaṁ me sutaṁ&#160;〉</p>

  <p class="pali-hang">Ekaṁ samayaṁ bhagavā bārāṇasiyaṁ viharati isipatane migadāye. Tatra kho bhagavā pañcavaggiye bhikkhū āmantesi: "Bhikkhavo"ti&#160;<span class="breathmark">’</span> "Bhadante"ti te bhikkhū bhagavato paccassosuṁ. Bhagavā etad'avoca.<a id="en107" href="endnotes.xhtml#en107appendix"><sup>107</sup></a></p>

  <p class="pali-hang">Rūpaṁ bhikkhave anattā&#160;<span class="breathmark">’</span> rūpañ'ca h'idaṁ bhikkhave attā abhavissa&#160;<span class="breathmark">’</span> na'y'idaṁ rūpaṁ ābādhāya saṁvatteyya&#160;<span class="breathmark">’</span> labbhetha ca rūpe&#160;<span class="breathmark">’</span> "Evaṁ me rūpaṁ hotu&#160;<span class="breathmark">’</span> evaṁ me rūpaṁ mā ahosī"ti.</p>

  <p class="pali-hang-together">Yasmā ca kho bhikkhave rūpaṁ anattā&#160;<span class="breathmark">’</span> tasmā rūpaṁ ābādhāya saṁvattati&#160;<span class="breathmark">’</span> na ca labbhati rūpe&#160;<span class="breathmark">’</span> "Evaṁ me rūpaṁ hotu&#160;<span class="breathmark">’</span> evaṁ me rūpaṁ mā ahosī"ti.</p>

  <p class="pali-hang">Vedanā anattā&#160;<span class="breathmark">’</span> vedanā ca h'idaṁ bhikkhave attā abhavissa&#160;<span class="breathmark">’</span> na'y'idaṁ vedanā ābādhāya saṁvatteyya&#160;<span class="breathmark">’</span> labbhetha ca vedanāya&#160;<span class="breathmark">’</span> "Evaṁ me vedanā hotu&#160;<span class="breathmark">’</span> evaṁ me vedanā mā ahosī"ti.</p>

  <p class="pali-hang-together">Yasmā ca kho bhikkhave vedanā anattā&#160;<span class="breathmark">’</span> tasmā vedanā ābādhāya saṁvattati&#160;<span class="breathmark">’</span> na ca labbhati vedanāya&#160;<span class="breathmark">’</span> "Evaṁ me vedanā hotu&#160;<span class="breathmark">’</span> evaṁ me vedanā mā ahosī"ti.</p>

  <p class="pali-hang">Saññā anattā&#160;<span class="breathmark">’</span> saññā ca h'idaṁ bhikkhave attā abhavissa&#160;<span class="breathmark">’</span> na'y'idaṁ saññā ābādhāya saṁvatteyya&#160;<span class="breathmark">’</span> labbhetha ca saññāya&#160;<span class="breathmark">’</span> "Evaṁ me saññā hotu&#160;<span class="breathmark">’</span> evaṁ me saññā mā ahosī"ti.</p>

  <p class="pali-hang-together">Yasmā ca kho bhikkhave saññā anattā&#160;<span class="breathmark">’</span> tasmā saññā ābādhāya saṁvattati&#160;<span class="breathmark">’</span> na ca labbhati saññāya&#160;<span class="breathmark">’</span> "Evaṁ me saññā hotu&#160;<span class="breathmark">’</span> evaṁ me saññā mā ahosī"ti.</p>

  <p class="pali-hang">Saṅkhārā anattā&#160;<span class="breathmark">’</span> saṅkhārā ca h'idaṁ bhikkhave attā abhavissaṁsu&#160;<span class="breathmark">’</span> na'y'idaṁ saṅkhārā ābādhāya saṁvatteyyuṁ&#160;<span class="breathmark">’</span> labbhetha ca saṅkhāresu&#160;<span class="breathmark">’</span> "Evaṁ me saṅkhārā hontu&#160;<span class="breathmark">’</span> evaṁ me saṅkhārā mā ahesun"ti.</p>

  <p class="pali-hang-together">Yasmā ca kho bhikkhave saṅkhārā anattā&#160;<span class="breathmark">’</span> tasmā saṅkhārā ābādhāya saṁvattanti&#160;<span class="breathmark">’</span> na ca labbhati saṅkhāresu&#160;<span class="breathmark">’</span> "Evaṁ me saṅkhārā hontu&#160;<span class="breathmark">’</span> evaṁ me saṅkhārā mā ahesun"ti.</p>

  <p class="pali-hang">Viññāṇaṁ anattā&#160;<span class="breathmark">’</span> viññāṇañ'ca h'idaṁ bhikkhave attā abhavissa&#160;<span class="breathmark">’</span> na'y'idaṁ viññāṇam ābādhāya saṁvatteyya&#160;<span class="breathmark">’</span> labbhetha ca viññāṇe&#160;<span class="breathmark">’</span> "Evaṁ me viññāṇaṁ hotu&#160;<span class="breathmark">’</span> evaṁ me viññāṇaṁ mā ahosī"ti.</p>

  <p class="pali-hang-together">Yasmā ca kho bhikkhave viññāṇaṁ anattā&#160;<span class="breathmark">’</span> tasmā viññāṇaṁ ābādhāya saṁvattati&#160;<span class="breathmark">’</span> na ca labbhati viññāṇe&#160;<span class="breathmark">’</span> "Evaṁ me viññāṇaṁ hotu&#160;<span class="breathmark">’</span> evaṁ me viññāṇaṁ mā ahosī"ti.</p>

  <p class="pali-leader">〈 Taṁ kiṁ maññatha bhikkhave&#160;〉</p>

  <p class="pali-hang">Rūpaṁ niccaṁ vā aniccaṁ vā'ti?</p>

  <p class="pali-hang-together">Aniccā bhante.</p>

  <p class="pali-hang-together">Yaṁ pan'āniccaṁ dukkhaṁ vā taṁ sukhaṁ vā'ti?</p>

  <p class="pali-hang-together">Dukkhaṁ bhante.</p>

  <p class="pali-hang-together">Yaṁ pan'āniccaṁ dukkhaṁ viparināmadhammaṁ kallaṁ nu taṁ samanupassituṁ&#160;<span class="breathmark">’</span> "Etaṁ mama eso'ham'asmi eso me attā"ti?</p>

  <p class="pali-hang-together">No h'etaṁ bhante.</p>

  <p class="pali-hang">Taṁ kiṁ maññatha bhikkhave vedanā niccā vā aniccā vā'ti?</p>

  <p class="pali-hang-together">Aniccā bhante.</p>

  <p class="pali-hang-together">Yaṁ pan'āniccaṁ dukkhaṁ vā taṁ sukhaṁ vā'ti?</p>

  <p class="pali-hang-together">Dukkhaṁ bhante.</p>

  <p class="pali-hang-together">Yaṁ pan'āniccaṁ dukkhaṁ viparināmadhammaṁ kallaṁ nu taṁ samanupassituṁ&#160;<span class="breathmark">’</span> "Etaṁ mama eso'ham'asmi eso me attā"ti?</p>

  <p class="pali-hang-together">No h'etaṁ bhante.</p>

  <p class="pali-hang">Taṁ kiṁ maññatha bhikkhave saññā niccā vā aniccā vā'ti?</p>

  <p class="pali-hang-together">Aniccā bhante.</p>

  <p class="pali-hang-together">Yaṁ pan'āniccaṁ dukkhaṁ vā taṁ sukhaṁ vā'ti?</p>

  <p class="pali-hang-together">Dukkhaṁ bhante.</p>

  <p class="pali-hang-together">Yaṁ pan'āniccaṁ dukkhaṁ viparināmadhammaṁ kallaṁ nu taṁ samanupassituṁ&#160;<span class="breathmark">’</span> "Etaṁ mama eso'ham'asmi eso me attā"ti?</p>

  <p class="pali-hang-together">No h'etaṁ bhante.</p>

  <p class="pali-hang">Taṁ kiṁ maññatha bhikkhave saṅkhārā niccā vā aniccā vā'ti?</p>

  <p class="pali-hang-together">Aniccā bhante.</p>

  <p class="pali-hang-together">Yaṁ pan'āniccaṁ dukkhaṁ vā taṁ sukhaṁ vā'ti?</p>

  <p class="pali-hang-together">Dukkhaṁ bhante.</p>

  <p class="pali-hang-together">Yaṁ pan'āniccaṁ dukkhaṁ viparināmadhammaṁ kallaṁ nu taṁ samanupassituṁ&#160;<span class="breathmark">’</span> "Etaṁ mama eso'ham'asmi eso me attā"ti?</p>

  <p class="pali-hang-together">No h'etaṁ bhante.</p>

  <p class="pali-hang">Taṁ kiṁ maññatha bhikkhave viññāṇaṁ niccaṁ vā aniccaṁ vā'ti?</p>

  <p class="pali-hang-together">Aniccaṁ bhante.</p>

  <p class="pali-hang-together">Yaṁ pan'āniccaṁ dukkhaṁ vā taṁ sukhaṁ vā'ti?</p>

  <p class="pali-hang-together">Dukkhaṁ bhante.</p>

  <p class="pali-hang-together">Yaṁ pan'āniccaṁ dukkhaṁ viparināmadhammaṁ kallaṁ nu taṁ samanupassituṁ&#160;<span class="breathmark">’</span> "Etaṁ mama eso'ham'asmi eso me attā"ti?</p>

  <p class="pali-hang-together">No h'etaṁ bhante.</p>

  <p class="pali-leader">〈 Tasmā't'iha bhikkhave&#160;〉</p>

  <p class="pali-hang">Yaṅ'kiñci rūpaṁ atīt'ānāgata-paccuppannaṁ&#160;<span class="breathmark">’</span> ajjhattaṁ vā bahiddhā vā&#160;<span class="breathmark">’</span> oḷārikaṁ vā sukhumaṁ vā&#160;<span class="breathmark">’</span> hīnaṁ vā paṇītaṁ vā&#160;<span class="breathmark">’</span> yaṁ dūre santike vā&#160;<span class="breathmark">’</span> sabbaṁ rūpaṁ:&#160;<span class="breathmark">’</span> "N'etaṁ mama n'eso'ham'asmi na m'eso attā"ti&#160;<span class="breathmark">’</span> evam'etaṁ yathā-bhūtaṁ sammappaññāya daṭṭhabbaṁ.</p>

  <p class="pali-hang">Yā kāci vedanā atīt'ānāgata-paccuppannā&#160;<span class="breathmark">’</span> ajjhattā vā bahiddhā vā&#160;<span class="breathmark">’</span> oḷārikā vā sukhumā vā&#160;<span class="breathmark">’</span> hīnā vā paṇītā vā&#160;<span class="breathmark">’</span> yā dūre santike vā&#160;<span class="breathmark">’</span> sabbā vedanā:&#160;<span class="breathmark">’</span> "N'etaṁ mama n'eso'ham'asmi na m'eso attā"ti&#160;<span class="breathmark">’</span> evam'etaṁ yathā-bhūtaṁ sammappaññāya daṭṭhabbaṁ.</p>

  <p class="pali-hang">Yā kāci saññā atīt'ānāgata-paccuppannā&#160;<span class="breathmark">’</span> ajjhattā vā bahiddhā vā&#160;<span class="breathmark">’</span> oḷārikā vā sukhumā vā&#160;<span class="breathmark">’</span> hīnā vā paṇītā vā&#160;<span class="breathmark">’</span> yā dūre santike vā&#160;<span class="breathmark">’</span> sabbā saññā:&#160;<span class="breathmark">’</span> "N'etaṁ mama n'eso'ham'asmi na m'eso attā"ti&#160;<span class="breathmark">’</span> evam'etaṁ yathā-bhūtaṁ sammappaññāya daṭṭhabbaṁ.</p>

  <p class="pali-hang">Ye keci saṅkhārā atīt'ānāgata-paccuppannā&#160;<span class="breathmark">’</span> ajjhattā vā bahiddhā vā&#160;<span class="breathmark">’</span> oḷārikā vā sukhumā vā&#160;<span class="breathmark">’</span> hīnā vā paṇītā vā&#160;<span class="breathmark">’</span> yā dūre santike vā&#160;<span class="breathmark">’</span> sabbe saṅkhārā:&#160;<span class="breathmark">’</span> "N'etaṁ mama n'eso'ham'asmi na m'eso attā"ti&#160;<span class="breathmark">’</span> evam'etaṁ yathā-bhūtaṁ sammappaññāya daṭṭhabbaṁ.</p>

  <p class="pali-hang">Yaṅ'kiñci viññāṇaṁ atīt'ānāgata-paccuppannaṁ&#160;<span class="breathmark">’</span> ajjhattaṁ vā bahiddhā vā&#160;<span class="breathmark">’</span> oḷārikaṁ vā sukhumaṁ vā&#160;<span class="breathmark">’</span> hīnaṁ vā paṇītaṁ vā&#160;<span class="breathmark">’</span> yaṁ dūre santike vā&#160;<span class="breathmark">’</span> sabbaṁ viññāṇaṁ:&#160;<span class="breathmark">’</span> "N'etaṁ mama n'eso'ham'asmi na m'eso attā"ti&#160;<span class="breathmark">’</span> evam'etaṁ yathā-bhūtaṁ sammappaññāya daṭṭhabbaṁ.</p>

  <p class="pali-leader">〈 Evaṁ passaṁ bhikkhave&#160;〉</p>

  <p class="pali-hang">Sutvā ariyasāvako rūpasmim'pi nibbindati&#160;<span class="breathmark">’</span> vedanāya'pi nibbindati&#160;<span class="breathmark">’</span> saññāya'pi nibbindati&#160;<span class="breathmark">’</span> saṅkhāresu'pi nibbindati&#160;<span class="breathmark">’</span> viññāṇasmim'pi nibbindati&#160;<span class="breathmark">’</span> nibbindaṁ virajjati&#160;<span class="breathmark">’</span> virāgā vimuccati&#160;<span class="breathmark">’</span> vimuttasmiṁ "Vimuttam"iti ñāṇaṁ hoti&#160;<span class="breathmark">’</span> "Khīṇā jāti vusitaṁ brahmacariyaṁ kataṁ karaṇīyaṁ n'āparaṁ itthattāyā"ti pajānātī'ti.</p>

  <p class="pali-hang-together">Idam'avoca bhagavā. Attamanā pañcavaggiyā bhikkhū bhagavato bhāsitaṁ abhinanduṁ. Imasmiñ'ca pana veyyākaraṇasmiṁ bhaññamāne pañcavaggiyānaṁ bhikkhūnaṁ anupādāya āsavehi cittāni vimucciṁsū'ti.</p>

  <div class="suttaref">
    <p>[SN 22.59]</p>
  </div>

  <div class="bottomnav">
    <a href="schedule.xhtml" style="font-style:normal" class="active">Schedule</a>&#160;&#160;<span class="wheel-of-dhamma">☸</span>&#160;&#160;<a href="striving-according-to-dhamma.xhtml" style="font-style:normal">Next</a>
  </div>
</body>
</html>