
\section{Dhammacakkappavattana-sutta}
\label{dhammacakkappavattana-full}

\begin{leader}
  \anglebracketleft\ \hspace{-0.5mm}Evaṁ me sutaṁ \hspace{-0.5mm}\anglebracketright\
\end{leader}

\begin{pali-hang}
  Ekaṁ samayaṁ bhagavā bārāṇasiyaṁ viharati isipatane migadāye.  Tatra kho bhagavā pañca-vaggiye bhikkhū āmantesi:
\end{pali-hang}

\begin{pali-hang}
  Dve'me bhikkhave antā pabbajitena na sevitabbā: yo c'āyaṁ kāmesu kāma-sukhallik'ānuyogo hīno gammo pothujjaniko anariyo anattha-sañhito \breathmark\ yo c'āyaṁ atta-kilamath'ānuyogo dukkho anariyo anattha-sañhito.
\end{pali-hang}

\begin{pali-hang}
  Ete te bhikkhave ubho ante anupagamma majjhimā paṭipadā tathāgatena abhisambuddhā \breathmark\ cakkhu-karaṇī ñāṇa-karaṇī upasamāya abhiññāya sambodhāya nibbānāya saṁvattati
\end{pali-hang}

\begin{pali-hang}
  Katamā ca sā bhikkhave majjhimā paṭipadā tathāgatena abhisambuddhā \breathmark\ cakkhu-karaṇī ñāṇa-karaṇī upasamāya abhiññāya sambodhāya nibbānāya saṁvattati?
\end{pali-hang}

\begin{pali-hang}
  Ayam'eva ariyo aṭṭh'aṅgiko maggo seyyath'īdaṁ:
\end{pali-hang}

\begin{pali-hang}
  Sammā-diṭṭhi sammā-saṅkappo sammā-vācā sammā-kammanto sammā-ājīvo sammā-vāyāmo sammā-sati sammā-samādhi
\end{pali-hang}

\begin{pali-hang}
  Ayaṁ kho sā bhikkhave majjhimā paṭipadā tathāgatena abhisambuddhā \breathmark\ cakkhu-karaṇī ñāṇa-karaṇī upasamāya abhiññāya sambodhāya nibbānāya saṁvattati
\end{pali-hang}

\begin{pali-hang}
  Idaṁ kho pana bhikkhave dukkhaṁ ariyasaccaṁ:
\end{pali-hang}

\begin{pali-hang}
  Jāti'pi dukkhā jarā'pi dukkhā byādhi'pi dukkho maraṇam'pi dukkhaṁ
\end{pali-hang}

\begin{pali-hang}
   Soka-parideva-dukkha-domanass'upāyāsā'pi dukkhā \breathmark\ appiyehi sampayogo dukkho piyehi vippayogo dukkho \breathmark\ yam'picchaṁ na labhati tam'pi dukkhaṁ \breathmark\ saṅkhittena pañc'upādāna-kkhandhā dukkhā
\end{pali-hang}

\begin{pali-hang}
  Idaṁ kho pana bhikkhave dukkha-samudayo ariyasaccaṁ:
\end{pali-hang}

\begin{pali-hang}
  Y'āyaṁ taṇhā ponobbhavikā nandi-rāga-sahagatā \breathmark\ tatra-tatr'ābhinandinī seyyath'īdaṁ: kāma-taṇhā bhava-taṇhā vibhava-taṇhā
\end{pali-hang}

\begin{pali-hang}
  Idaṁ kho pana bhikkhave dukkha-nirodho ariyasaccaṁ:
\end{pali-hang}

\begin{pali-hang}
  Yo tassā yeva taṇhāya asesa-virāga-nirodho cāgo paṭinissaggo mutti anālayo
\end{pali-hang}

\begin{pali-hang}
  Idaṁ kho pana bhikkhave dukkha-nirodha-gāminī paṭipadā ariyasaccaṁ:
\end{pali-hang}

\begin{pali-hang}
  Ayam'eva ariyo aṭṭh'aṅgiko maggo seyyath'īdaṁ: sammā-diṭṭhi sammā-saṅkappo sammā-vācā sammā-kammanto sammā-ājīvo sammā-vāyāmo sammā-sati sammā-samādhi
\end{pali-hang}

\begin{pali-hang}
  Idaṁ dukkhaṁ ariyasaccanti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Taṁ kho panidaṁ dukkhaṁ ariyasaccaṁ pariññeyyan'ti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Taṁ kho panidaṁ dukkhaṁ ariyasaccaṁ pariññātanti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Idaṁ dukkha-samudayo ariyasaccanti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Taṁ kho panidaṁ dukkha-samudayo ariyasaccaṁ pahātabban'ti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Taṁ kho panidaṁ dukkha-samudayo ariyasaccaṁ pahīnanti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Idaṁ dukkha-nirodho ariyasaccanti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Taṁ kho panidaṁ dukkha-nirodho ariyasaccaṁ sacchikātabban'ti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Taṁ kho panidaṁ dukkha-nirodho ariyasaccaṁ sacchikatanti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Idaṁ dukkha-nirodha-gāminī paṭipadā ariyasaccanti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Taṁ kho panidaṁ dukkha-nirodha-gāminī paṭipadā ariyasaccaṁ bhāvetabban'ti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Taṁ kho panidaṁ dukkha-nirodha-gāminī paṭipadā ariyasaccaṁ bhāvitanti me bhikkhave \breathmark\ pubbe ananussutesu dhammesu cakkhuṁ udapādi ñāṇaṁ udapādi paññā udapādi vijjā udapādi āloko udapādi
\end{pali-hang}

\begin{pali-hang}
  Yāvakīvañ'ca me bhikkhave imesu catūsu ariyasaccesu \breathmark\ evan'tiparivaṭṭaṁ dvādasākāraṁ yathā-bhūtaṁ ñāṇa-dassanaṁ na suvisuddhaṁ ahosi \breathmark\ n'eva tāv'āhaṁ bhikkhave sadevake loke samārake sabrahmake \breathmark\ sassamaṇa-brāhmaṇiyā pajāya sadeva-manussāya \breathmark\ anuttaraṁ sammāsambodhiṁ abhisambuddho paccaññāsiṁ
\end{pali-hang}

\begin{pali-hang}
  Yato ca kho me bhikkhave imesu catūsu ariyasaccesu \breathmark\ evan'tiparivaṭṭaṁ dvādasākāraṁ yathā-bhūtaṁ ñāṇa-dassanaṁ suvisuddham ahosi \breathmark\ ath'āham bhikkhave sadevake loke samārake sabrahmake \breathmark\ sassamaṇa-brāhmaṇiyā pajāya sadeva-manussāya \breathmark\ anuttaraṁ sammāsambodhiṁ abhisambuddho paccaññāsiṁ
\end{pali-hang}

Ñāṇañ'ca pana me dassanaṁ udapādi

\begin{pali-hang}
  ``Akuppā me vimutti ayam'antimā jāti n'atthi-dāni punabbhavo''ti
\end{pali-hang}

\begin{pali-hang}
  Idam'avoca bhagavā \breathmark\ attamanā pañca-vaggiyā bhikkhu bhagavato bhāsitaṁ abhinanduṁ
\end{pali-hang}

\begin{pali-hang}
  Imasmiñ'ca pana veyyākaraṇasmiṁ bhaññamāne \breathmark\ āyasmato koṇḍaññassa virajaṁ vītamalaṁ dhammacakkhuṁ udapādi:
\end{pali-hang}

``Yaṁ kiñci samudaya-dhammaṁ sabbaṁ taṁ nirodha-dhamman''ti

\begin{pali-hang}
  Pavattite ca bhagavatā dhamma-cakke bhummā devā saddam'anussāvesuṁ:
\end{pali-hang}

\begin{pali-hang}
  ``Etaṁ bhagavatā bārāṇasiyaṁ isipatane migadāye \breathmark\ anuttaraṁ dhamma-cakkaṁ pavattitaṁ appaṭivattiyaṁ \breathmark\ samaṇena vā brāhmaṇena vā devena vā mārena vā brahmunā vā kenaci vā lokasmin''ti
\end{pali-hang}

\begin{pali-hang}
  Bhummānaṁ devānaṁ saddaṁ sutvā \breathmark\ Cātu-mmahā-rājikā devā saddam'anussāvesuṁ...
\end{pali-hang}

\begin{pali-hang}
  Cātu-mmahā-rājikānaṁ devānaṁ saddaṁ sutvā \breathmark\ Tāvatiṁsā devā saddam'anussāvesuṁ...
\end{pali-hang}

\begin{pali-hang}
  Tāvatiṁsānaṁ devānaṁ saddaṁ sutvā \breathmark\ Yāmā devā saddam'anussāvesuṁ...
\end{pali-hang}

\begin{pali-hang}
  Yāmānaṁ devānaṁ saddaṁ sutvā \breathmark\ Tusitā devā saddam'anussāvesuṁ...
\end{pali-hang}

\begin{pali-hang}
  Tusitānaṁ devānaṁ saddaṁ sutvā \breathmark\ Nimmānaratī devā saddamanussavesum...
\end{pali-hang}

\begin{pali-hang}
  Nimmāna-ratīnaṁ devānaṁ saddaṁ sutvā \breathmark\ Paranimmitavasavattī devā saddam'anussāvesuṁ...
\end{pali-hang}

\begin{pali-hang}
  Para-nimmita-vasa-vattīnaṁ devānaṁ saddaṁ sutvā \breathmark\ Brahmakāyikā devā saddam'anussāvesuṁ:
\end{pali-hang}

\begin{pali-hang}
  ``Etaṁ bhagavatā bārāṇasiyaṁ isipatane migadāye \breathmark\ anuttaraṁ dhamma-cakkaṁ pavattitaṁ appaṭivattiyaṁ \breathmark\ samaṇena vā brāhmaṇena vā devena vā mārena vā brahmunā vā kenaci vā lokasmin''ti
\end{pali-hang}

\begin{pali-hang}
  Itiha tena khaṇena tena muhuttena \breathmark\ yāva brahmalokā saddo abbhuggacchi. Ayañ'ca dasasahassī lokadhātu \breathmark\ saṅkam'pi sampakam'pi sampavedhi \breathmark\ appamāṇo ca oḷāro obhāso loke pāturahosi atikkamm'eva devānaṁ dev'ānubhāvaṁ
\end{pali-hang}

Atha kho bhagavā udānaṁ udānesi:

\begin{pali-hang}
  ``Aññāsi vata bho koṇḍañño aññāsi vata bho koṇḍañño''ti \breathmark\ Iti h'idaṁ āyasmato koṇḍaññassa aññākoṇḍañño tv'eva nāmaṁ ahosī'ti
\end{pali-hang}

\suttaRef{[SN 56.11]}

